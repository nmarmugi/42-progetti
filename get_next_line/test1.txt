
Sta per sbarcare a Firenze, grazie a Fondazione CR Firenze e all’ Università Luiss Guido Carli, la ‘42’, l’innovativa scuola per talenti digitali, alla ricerca di ragazze e ragazzi appassionati di tecnologia, per creare nuove opportunità di futuro e formazione.

Nata a Parigi nel 2013, da una idea di Xavier Niel, imprenditore delle telecomunicazioni e fondatore di Free e Iliad, la ‘École 42,’ è stata portata con successo a Roma, prima sede italiana, grazie all’Università Luiss Guido Carli.
La sua storia e le sue caratteristiche saranno raccontate dai suoi diretti protagonisti alle studentesse e agli studenti dell’Istituto Tecnico Leonardo da Vinci e del Liceo scientifico Castelnuovo in un incontro in programma sabao 16 ottobre alle ore 10:00 alla Fortezza da Basso (Sala monumentale) dove è in corso la prima edizione dell’Earth Technology Expo.

